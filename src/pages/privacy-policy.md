---
title: 'Politică de Prelucrare a Datelor Personale'
layout: '~/layouts/MarkdownLayout.astro'
---

**Ultima actualizare:** 28/10/2025

## Dispoziții Generale

Prezenta Politică de confidențialitate descrie datele cu caracter personal colectate și prelucrate de BALI ZEN SRL în cadrul prestării serviciilor de masaj terapeutic și de relaxare. Acest document este guvernat de Regulamentul (UE) 2016/679 al Parlamentului European și al Consiliului din 27 aprilie 2016 privind protecția persoanelor fizice în ceea ce privește prelucrarea datelor cu caracter personal și libera circulație a acestor date, și se completează cu prevederile Legii nr. 190/2018 privind măsuri de punere în aplicare a acestuia.

Operatorul de date cu caracter personal este BALI ZEN SRL, cu sediul în Ploiești, Str. Diligenței, Nr. 1, Ap. 2, jud. Prahova, înregistrat la Registrul Comerțului cu nr. J2019000696209, CUI 40893761, persoană juridică care stabilește scopurile și mijloacele de prelucrare a datelor personale ale clienților săi. Pentru orice solicitare legată de prelucrarea datelor dumneavoastră cu caracter personal, ne puteți contacta la adresa de email contact@balizen.ro sau la numărul de telefon 0733211325.

## Datele Colectate și Utilizarea Acestora

În vederea prestării serviciilor în condiții optime de siguranță și calitate, BALI ZEN SRL solicită furnizarea anumitor informații de identificare personală. Scopul solicitării datelor îl reprezintă posibilitatea noastră de a vă furniza serviciile solicitate de dumneavoastră într-un mod sigur, personalizat și eficient.

Datele personale sunt colectate exclusiv în ipoteza în care sunt furnizate în mod voluntar de către clienți în timpul procesului de programare și consultare premergătoare prestării serviciilor. Datele pot fi solicitate la momentul primei programări telefonice sau online, la momentul prezentării la sediul salonului pentru prima ședință de masaj, precum și pe parcursul desfășurării relației contractuale, atunci când intervin modificări în starea de sănătate sau în informațiile de contact ale clientului.

Colectarea datelor cu caracter personal se efectuează în următoarele scopuri:

- în vederea gestionării programărilor și a relației contractuale cu clienții
- în vederea evaluării stării de sănătate și a identificării eventualelor contraindicații pentru prestarea serviciilor de masaj
- în vederea personalizării tehnicilor și intensității masajului conform nevoilor individuale ale fiecărui client
- în vederea prestării serviciilor la domiciliu atunci când clientul optează pentru această variantă
- în vederea efectuării de comunicări comerciale cu consimțământul expres al clientului

### Date de Identificare și Contact

Pentru a avea acces la serviciile noastre și pentru a vă oferi o experiență potrivită nevoilor dumneavoastră, este necesară furnizarea anumitor date de identificare și contact. În vederea programării și prestării serviciilor, BALI ZEN SRL va solicita numele și prenumele dumneavoastră, numărul de telefon și adresa de email. Aceste informații sunt necesare pentru identificarea dumneavoastră în calitate de client, pentru contactarea dumneavoastră în vederea confirmării programărilor, pentru transmiterea de reamintiri și modificări de program, precum și pentru comunicări ulterioare legate de serviciile contractate.

Data nașterii și vârsta dumneavoastră sunt solicitate pentru a ne asigura că serviciile oferite sunt adecvate și sigure pentru dumneavoastră, precum și pentru a vă putea transmite urări și oferte speciale cu ocazia zilei de naștere, în cazul în care ați optat pentru primirea de comunicări comerciale. Adresa de domiciliu este solicitată exclusiv în situația în care optați pentru servicii de masaj prestate la domiciliu.

### Date Privind Starea de Sănătate

În vederea prestării serviciilor de masaj în condiții de siguranță maximă și pentru a evita orice risc pentru sănătatea dumneavoastră, BALI ZEN SRL colectează și prelucrează date privind starea dumneavoastră de sănătate. Aceste informații sunt esențiale pentru a evalua dacă prestarea serviciilor de masaj este sigură și adecvată în cazul dumneavoastră, precum și pentru a adapta tehnicile și intensitatea masajului la nevoile și limitările individuale.

Datele medicale colectate includ informații despre medicamentele pe care le administrați în prezent, eventualele alergii la uleiuri, loțiuni sau produse cosmetice utilizate în cadrul masajului, precum și informații despre sarcină sau alăptare în cazul persoanelor de sex feminin. De asemenea, solicităm informații despre existența unei supravegheri medicale active sau a unui tratament medical în curs, pentru a ne asigura că serviciile de masaj nu interferează cu recomandările medicale primite.

O parte semnificativă a informațiilor colectate privește afecțiunile medicale preexistente, incluzând afecțiuni endocrine, cardiovasculare, dermatologice, digestive, musculo-scheletale, neurologice sau oncologice. Colectăm informații despre leziuni recente sau proceduri medicale suferite în ultimii 2 ani, precum și despre orice alte afecțiuni de sănătate care ar putea necesita precauții speciale în timpul masajului.

Pentru personalizarea experienței și asigurarea confortului dumneavoastră, colectăm informații despre experiența dumneavoastră anterioară cu serviciile de masaj, motivul pentru care doriți să beneficiați de serviciile noastre, preferințele dumneavoastră în ceea ce privește nivelul de presiune aplicat, precum și zonele specifice de disconfort sau zonele pe care doriți să fie evitate în timpul ședinței.

Colectarea acestor date este esențială pentru:

- evaluarea posibilității de a presta servicii de masaj în condiții de siguranță
- adaptarea tehnicilor de masaj la nevoile și limitările specifice ale fiecărui client
- identificarea contraindicațiilor și prevenirea riscurilor pentru sănătatea dumneavoastră
- asigurarea unui nivel optim de confort și siguranță în timpul ședințelor de masaj

Prelucrarea acestor date privind sănătatea se realizează exclusiv pe baza consimțământului dumneavoastră explicit, liber exprimat și în cunoștință de cauză. Datele privind sănătatea sunt categorii speciale de date personale conform Regulamentului general privind protecția datelor, iar prelucrarea acestora este permisă doar în condiții stricte. Aveți dreptul să vă retrageți consimțământul în orice moment, însă acest lucru poate face imposibilă prestarea serviciilor de masaj în condiții de siguranță, motiv pentru care ne rezervăm dreptul de a refuza prestarea serviciilor în absența acestor informații esențiale.

## Temeiurile Juridice ale Prelucrării

Prelucrarea datelor dumneavoastră cu caracter personal se realizează în baza mai multor temeiuri juridice, în funcție de categoria de date și scopul prelucrării. Pentru datele de identificare și contact, temeiurile juridice sunt reprezentate de executarea contractului de prestări servicii încheiat între dumneavoastră și BALI ZEN SRL, această prelucrare fiind necesară pentru a putea îndeplini obligațiile contractuale asumate, precum și de interesul legitim al operatorului de a gestiona relația cu clienții săi și de a asigura funcționarea eficientă a activității.

Pentru datele privind starea de sănătate, temeiurile juridice constau în consimțământul dumneavoastră explicit și expres, obținut în mod liber și în cunoștință de cauză, această categorie de date fiind clasificată ca date cu caracter personal sensibile care necesită un nivel sporit de protecție. Pentru comunicările comerciale, temeiurile juridice sunt reprezentate de consimțământul dumneavoastră expres pentru primirea de oferte și promoții.

Pentru arhivarea documentelor și păstrarea evidențelor contabile și fiscale, temeiurile juridice constau în obligațiile legale care revin operatorului în baza legislației fiscale și contabile în vigoare, aceste date fiind păstrate pe perioada impusă de lege. În toate cazurile, prelucrarea datelor se realizează în conformitate cu principiile prevăzute de Regulamentul general privind protecția datelor.

## Protecția și Gestionarea Datelor cu Caracter Personal

Pentru protejarea datelor dumneavoastră cu caracter personal, BALI ZEN SRL adoptă diverse strategii de securitate, care includ măsuri tehnice, administrative și organizatorice. Acestea implică restricționarea accesului la date, instruirea personalului, monitorizarea sistemelor și evaluarea periodică a riscurilor, asigurând astfel integritatea și confidențialitatea informațiilor dumneavoastră.

Documentele în format fizic care conțin date personale și informații despre starea de sănătate sunt păstrate în condiții de siguranță, accesul la acestea fiind strict limitat la personalul autorizat. La finalul perioadei legale de păstrare, documentele sunt distruse. Pentru datele în format electronic, sunt implementate măsuri de protecție a accesului și de securizare a sistemelor informatice utilizate.

Cu toate acestea, nicio entitate nu poate garanta securitatea absolută a datelor împotriva tuturor amenințărilor, astfel că, pentru protejarea datelor cu caracter personal, este de datoria dumneavoastră să adoptați și o conduită prudentă și diligentă pentru a vă proteja datele personale împotriva accesului neautorizat sau a folosirii neadecvate.

### Păstrarea Datelor cu Caracter Personal

BALI ZEN SRL va reține datele dumneavoastră cu caracter personal atât timp cât este necesar pentru a îndeplini scopurile expuse în prezenta Politică de confidențialitate, exceptând situațiile în care prevederile legale stabilesc sau permit o perioadă diferită de păstrare. Pentru datele de identificare și contact, perioada de păstrare este de 3 ani de la ultima prestare de servicii, această perioadă fiind considerată rezonabilă pentru menținerea unei relații cu clienții și pentru eventuale solicitări ulterioare de programări. În cazul în care ați optat pentru primirea de comunicări comerciale, datele dumneavoastră de contact vor fi păstrate până la momentul în care vă veți retrage consimțământul pentru acest tip de comunicare.

Pentru datele privind starea de sănătate, perioada de păstrare este de 5 ani de la ultima prestare de servicii sau până la retragerea consimțământului dumneavoastră, în funcție de ce eveniment survine mai întâi.

## Partajarea Datelor cu Terțe Părți

BALI ZEN SRL respectă confidențialitatea datelor dumneavoastră și nu vinde, nu închiriază și nu partajează datele dumneavoastră personale cu terțe părți în scopuri comerciale. Datele dumneavoastră pot fi dezvăluite exclusiv în situațiile strict necesare și doar în măsura în care acest lucru este impus de lege sau este necesar pentru prestarea serviciilor contractate.

În relația cu autoritățile publice, BALI ZEN SRL poate fi obligat prin lege să furnizeze anumite informații autorităților fiscale, poliției, instanțelor judecătorești sau altor autorități competente, atunci când există o cerere legală în acest sens sau când legislația impune raportarea anumitor informații. În astfel de situații, vom dezvălui doar datele strict necesare și solicitate prin actele oficiale, respectând în totalitate prevederile legale aplicabile.

În cazul în care BALI ZEN SRL utilizează servicii externe pentru gestionarea anumitor aspecte ale activității, precum servicii de contabilitate, servicii IT pentru mentenanța sistemelor informatice sau alte servicii specializate, vom încheia acorduri de prelucrare a datelor care garantează că acești furnizori de servicii vor prelucra datele dumneavoastră exclusiv conform instrucțiunilor noastre și vor implementa măsuri de securitate adecvate pentru protecția acestora. Acești furnizori acționează în calitate de împuterniciti ai operatorului și nu au dreptul de a utiliza datele în scopuri proprii.

În situații excepționale, când sănătatea sau viața dumneavoastră este în pericol iminent și este nevoie de intervenția serviciilor medicale de urgență, BALI ZEN SRL își rezervă dreptul de a comunica informații relevante despre starea dumneavoastră de sănătate personalului medical de urgență, pentru a facilita acordarea asistenței medicale adecvate.

BALI ZEN SRL nu transferă date cu caracter personal în afara Spațiului Economic European. În eventualitatea în care un astfel de transfer ar deveni necesar, vom asigura existența garanțiilor adecvate prevăzute de Regulamentul general privind protecția datelor și vom obține consimțământul dumneavoastră explicit, acolo unde acest lucru este necesar conform legislației aplicabile.

## Drepturile Dumneavoastră

În conformitate cu Regulamentul general privind protecția datelor, beneficiați de o serie de drepturi care vă conferă control asupra modului în care datele dumneavoastră cu caracter personal sunt prelucrate. Aceste drepturi pot fi exercitate prin transmiterea unei cereri scrise la sediul nostru sau la adresa de email menționată la începutul acestui document.

### Dreptul de Acces

Dreptul de acces vă conferă posibilitatea de a obține confirmarea dacă prelucrăm sau nu date cu caracter personal care vă privesc și, în caz afirmativ, acces la aceste date și la informațiile privind scopurile prelucrării, categoriile de date prelucrate, destinatarii sau categoriile de destinatari cărora datele le-au fost sau urmează să le fie divulgate, perioada pentru care vor fi stocate datele, drepturile de care beneficiați, posibilitatea de a depune o plângere la autoritatea de supraveghere, precum și orice alte informații relevante despre prelucrare.

### Dreptul la Rectificare

Dreptul la rectificare vă permite să obțineți rectificarea imediată a datelor cu caracter personal inexacte care vă privesc. Având în vedere scopurile prelucrării, aveți dreptul de a completa datele cu caracter personal care sunt incomplete, inclusiv prin furnizarea unei declarații suplimentare.

### Dreptul la Ștergerea Datelor

Dreptul la ștergerea datelor, cunoscut și sub denumirea de dreptul de a fi uitat, vă conferă posibilitatea de a obține din partea noastră ștergerea datelor cu caracter personal care vă privesc, fără întârzieri nejustificate, în anumite circumstanțe. Puteți solicita ștergerea datelor atunci când acestea nu mai sunt necesare pentru scopurile pentru care au fost colectate, când vă retrageți consimțământul pe baza căruia are loc prelucrarea și nu există niciun alt temei juridic pentru prelucrare, când vă opuneți prelucrării și nu există motive legitime care să prevaleze, când datele au fost prelucrate ilegal sau când datele trebuie șterse pentru respectarea unei obligații legale. Acest drept nu se aplică în măsura în care prelucrarea este necesară pentru respectarea unei obligații legale care prevede prelucrarea prin legislația aplicabilă sau pentru constatarea, exercitarea sau apărarea unui drept în instanță.

### Dreptul la Restricționarea Prelucrării

Dreptul la restricționarea prelucrării vă permite să obțineți din partea noastră restricționarea prelucrării în situațiile în care contestați exactitatea datelor, pentru o perioadă care ne permite verificarea exactității acestora, când prelucrarea este ilegală iar dumneavoastră vă opuneți ștergerii datelor, solicitând în schimb restricționarea utilizării lor, când nu mai avem nevoie de datele cu caracter personal în scopul prelucrării, dar dumneavoastră le solicitați pentru constatarea, exercitarea sau apărarea unui drept în instanță, sau când v-ați opus prelucrării, pentru intervalul de timp în care se verifică dacă drepturile legitime ale operatorului prevalează asupra celor ale dumneavoastră.

### Dreptul la Portabilitatea Datelor

Dreptul la portabilitatea datelor vă conferă posibilitatea de a primi datele cu caracter personal care vă privesc și pe care le-ați furnizat operatorului într-un format structurat și utilizat în mod curent, precum și dreptul ca aceste date să fie transmise direct altui operator, acolo unde acest lucru este fezabil din punct de vedere tehnic.

### Dreptul la Opoziție

Dreptul la opoziție vă permite să vă opuneți, din motive legate de situația particulară în care vă aflați, prelucrării datelor cu caracter personal care vă privesc. În cazul în care exercitați acest drept, BALI ZEN SRL nu va mai prelucra datele cu caracter personal, cu excepția cazului în care demonstrăm că avem motive legitime care justifică prelucrarea și care prevalează asupra intereselor, drepturilor și libertăților dumneavoastră, sau că prelucrarea este necesară pentru constatarea, exercitarea sau apărarea unui drept în instanță. Aveți dreptul să vă opuneți în orice moment prelucrării datelor cu caracter personal în scopuri de marketing direct.

### Dreptul de a nu Face Obiectul unei Decizii Bazate Exclusiv pe Prelucrarea Automatizată

Dreptul de a nu face obiectul unei decizii bazate exclusiv pe prelucrarea automatizată vă protejează împotriva deciziilor care produc efecte juridice care vă privesc sau vă afectează în mod similar într-o măsură semnificativă, atunci când aceste decizii sunt luate exclusiv pe baza unei prelucrări automate, inclusiv crearea de profiluri. BALI ZEN SRL nu utilizează în prezent sisteme de luare a deciziilor automate, însă în eventualitatea în care acest lucru s-ar întâmpla în viitor, veți fi informat corespunzător și vi se vor acorda garanțiile necesare.

### Dreptul de a Depune o Plângere la Autoritatea de Supraveghere

Dreptul de a depune o plângere la autoritatea de supraveghere vă conferă posibilitatea de a sesiza Autoritatea Națională de Supraveghere a Prelucrării Datelor cu Caracter Personal în situația în care considerați că prelucrarea datelor dumneavoastră cu caracter personal încalcă prevederile Regulamentului general privind protecția datelor. Autoritatea poate fi contactată la adresa B-dul G-ral. Gheorghe Magheru nr. 28-30, Sector 1, București, prin email la adresa anspdcp@dataprotection.ro, telefonic la +40.318.059.211 sau prin accesarea site-ului www.dataprotection.ro. Exercitarea acestui drept nu aduce atingere dreptului dumneavoastră de a vă adresa instanțelor judecătorești.

## Efectuarea de Comunicări

Prin transmiterea datelor dumneavoastră de contact către BALI ZEN SRL, vă acordați consimțământul pentru a fi contactat în vederea confirmării programărilor, a primirii de reamintiri despre ședințele programate, a comunicării de modificări ale programului sau a altor informații legate de serviciile contractate. Această comunicare este necesară pentru executarea contractului și pentru asigurarea unei experiențe optime în relația cu salonul nostru.

În ceea ce privește comunicările comerciale, inclusiv transmiterea de oferte promoționale, informații despre noi servicii oferite, reduceri speciale sau alte materiale de marketing, acestea vor fi realizate exclusiv cu consimțământul dumneavoastră expres. Acest consimțământ poate fi retras în orice moment, fie prin accesarea link-ului de dezabonare inclus în fiecare comunicare comercială, fie prin transmiterea unei solicitări scrise la adresa noastră de email sau la sediul salonului.

Comunicările pot fi efectuate prin intermediul adresei de email furnizate, prin apeluri telefonice la numărul de telefon comunicat, prin mesaje text (SMS) sau prin alte mijloace de comunicare pe care le-ați indicat și pentru care ați acordat consimțământul.

## Modificarea Politicii de Confidențialitate

Politica noastră de confidențialitate este susceptibilă de a fi actualizată pentru a reflecta evoluțiile în practicile de operare ale BALI ZEN SRL sau ca răspuns la modificările în cadrul legislativ aplicabil. Schimbările aduse acestei politici vor produce efecte și vor fi opozabile clienților de îndată ce sunt postate la sediul salonului și, dacă este cazul, pe site-ul nostru web. În cazul în care modificările necesită consimțământul explicit al clienților, conform cerințelor legale, ne vom asigura că acest consimțământ este solicitat în mod corespunzător și înregistrat cu diligență.

Ne angajăm să menținem transparența și să comunicăm deschis despre orice astfel de schimbări, asigurându-ne că aveți posibilitatea de a face alegeri informate în legătură cu datele dumneavoastră personale. Vă recomandăm să consultați periodic prezenta Politică de confidențialitate pentru a fi la curent cu modul în care vă protejăm datele și cu drepturile de care beneficiați.
